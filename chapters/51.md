## 51.道生之，德畜之，物形之，势成之。
---


<ruby><rb> 道生之，德畜之，物形之，势成之。 </rb> <rt>dào  shēng  zhī ， dé  chù  zhī ， wù  xíng  zhī ， shì  chéng  zhī 。</rt></ruby>

<ruby><rb> 是以万物莫不尊道，而贵德。 </rb> <rt>shì  yǐ  wàn  wù  mò  bù  zūn  dào ， ér  guì  dé 。</rt></ruby>

<ruby><rb> 道之尊，德之贵，夫莫之命而常自然。 </rb> <rt>dào  zhī  zūn ， dé  zhī  guì ， fū  mò  zhī  mìng  ér  cháng  zì  rán 。</rt></ruby>

<ruby><rb> 故道生之，德畜之。 </rb> <rt>gù  dào  shēng  zhī ， dé  chù  zhī 。</rt></ruby>

<ruby><rb> 长之育之。 </rb> <rt>zhǎng  zhī  yù  zhī 。</rt></ruby>

<ruby><rb> 亭之毒之。 </rb> <rt>tíng  zhī  dú  zhī 。</rt></ruby>

<ruby><rb> 养之覆之。 </rb> <rt>yǎng  zhī  fù  zhī 。</rt></ruby>

<ruby><rb> 生而不有，为而不恃，长而不宰。 </rb> <rt>shēng  ér  bù  yǒu ， wéi  ér  bù  shì ， zhǎng  ér  bù  zǎi 。</rt></ruby>

<ruby><rb> 是谓玄德。 </rb> <rt>shì  wèi  xuán  dé 。</rt></ruby>

