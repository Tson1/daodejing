## 14.视之不见名曰夷
---


<ruby><rb> 视之不见名曰夷。 </rb> <rt> shì  zhī  bú  jiàn  míng  yuē  yí 。</rt>
</ruby>

<ruby><rb> 听之不闻名曰希。 </rb> <rt> tīng  zhī  bù  wén  míng  yuē  xī 。</rt>
</ruby>

<ruby><rb> 抟之不得名曰微。 </rb> <rt> tuán  zhī  bù  dé  míng  yuē  wēi 。</rt>
</ruby>

<ruby><rb> 此三者不可致诘，故混而为一。 </rb> <rt> cǐ  sān  zhě  bù  kě  zhì  jí ， gù  hùn  ér  wèi  yī 。</rt>
</ruby>

<ruby><rb> 其上不皦(jiǎo)，其下不昧，绳绳不可名，复归於无物。 </rb> <rt> qí  shàng  bù  jiǎo (jiǎo)， qí  xià  bù  mèi ， shéng  shéng  bù  kě  míng ， fù  guī  yú  wú  wù 。</rt>
</ruby>

<ruby><rb> 是谓无状之状，无物之象，是谓惚恍。 </rb> <rt> shì  wèi  wú  zhuàng  zhī  zhuàng ， wú  wù  zhī  xiàng ， shì  wèi  hū  huǎng 。</rt>
</ruby>

<ruby><rb> 迎之不见其首，随之不见其後。 </rb> <rt> yíng  zhī  bú  jiàn  qí  shǒu ， suí  zhī  bú  jiàn  qí  hòu 。</rt>
</ruby>

<ruby><rb> 执古之道以御今之有。 </rb> <rt> zhí  gǔ  zhī  dào  yǐ  yù  jīn  zhī  yǒu 。</rt>
</ruby>

<ruby><rb> 能知古始，是谓道纪。 </rb> <rt> néng  zhī  gǔ  shǐ ， shì  wèi  dào  jì 。</rt>
</ruby>

<ruby><rb>   </rb> <rt> </rt>
</ruby>

