## 67.天下皆谓我道大似不肖。
---


<ruby><rb> 天下皆谓我道大似不肖。 </rb> <rt>tiān  xià  jiē  wèi  wǒ  dào  dà  shì  bù  xiào 。</rt></ruby>

<ruby><rb> 夫唯大故似不肖。 </rb> <rt>fū  wéi  dà  gù  shì  bù  xiào 。</rt></ruby>

<ruby><rb> 若肖，久矣！ </rb> <rt>ruò  xiào ， jiǔ  yǐ ！</rt></ruby>

<ruby><rb> 其细也夫。 </rb> <rt>qí  xì  yě  fū 。</rt></ruby>

<ruby><rb> 我有三宝持而保之∶一曰慈， 二曰俭，三曰不敢为天下先。 </rb> <rt>wǒ  yǒu  sān  bǎo  chí  ér  bǎo  zhī ∶ yī  yuē  cí ，  èr  yuē  jiǎn ， sān  yuē  bù  gǎn  wéi  tiān  xià  xiān 。</rt></ruby>

<ruby><rb> 慈故能勇，俭故能广，不敢为天下先故能成器长。 </rb> <rt>cí  gù  néng  yǒng ， jiǎn  gù  néng  guǎng ， bù  gǎn  wéi  tiān  xià  xiān  gù  néng  chéng  qì  zhǎng 。</rt></ruby>

<ruby><rb> 今舍慈且勇，舍俭且广，舍後且先，死矣！ </rb> <rt>jīn  shě  cí  qiě  yǒng ， shě  jiǎn  qiě  guǎng ， shě  hòu  qiě  xiān ， sǐ  yǐ ！</rt></ruby>

<ruby><rb> 夫慈以战则胜，以守则固。 </rb> <rt>fū  cí  yǐ  zhàn  zé  shèng ， yǐ  shǒu  zé  gù 。</rt></ruby>

<ruby><rb> 天将救之以慈卫之。 </rb> <rt>tiān  jiàng  jiù  zhī  yǐ  cí  wèi  zhī 。</rt></ruby>

