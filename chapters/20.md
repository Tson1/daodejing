## 20.绝学无忧，唯之与阿，相去几何？
---


<ruby><rb> 绝学无忧，唯之与阿，相去几何？ </rb> <rt>jué  xué  wú  yōu ， wéi  zhī  yǔ  ā ， xiāng  qù  jǐ  hé ？</rt></ruby>

<ruby><rb> 善之与恶，相去若何？ </rb> <rt>shàn  zhī  yǔ  è ， xiàng  qù  ruò  hé ？</rt></ruby>

<ruby><rb> 人之所畏，不可不畏。 </rb> <rt>rén  zhī  suǒ  wèi ， bù  kě  bù  wèi 。</rt></ruby>

<ruby><rb> 荒兮其未央哉！ </rb> <rt>huāng  xī  qí  wèi  yāng  zāi ！</rt></ruby>

<ruby><rb> 众人熙熙如享太牢、如春登台。 </rb> <rt>zhòng  rén  xī  xī  rú  xiǎng  tài  láo 、 rú  chūn  dēng  tái 。</rt></ruby>

<ruby><rb> 我独泊兮其未兆，如婴儿之未孩； </rb> <rt>wǒ  dú  pō  xī  qí  wèi  zhào ， rú  yīng  ér  zhī  wèi  hái ；</rt></ruby>

<ruby><rb> 儡儡兮若无所归。 </rb> <rt>lěi  lěi  xī  ruò  wú  suǒ  guī 。</rt></ruby>

<ruby><rb> 众人皆有馀，而我独若遗。 </rb> <rt>zhòng  rén  jiē  yǒu  yú ， ér  wǒ  dú  ruò  yí 。</rt></ruby>

<ruby><rb> 我愚人之心也哉！ </rb> <rt>wǒ  yú  rén  zhī  xīn  yě  zāi ！</rt></ruby>

<ruby><rb> 沌沌兮。 </rb> <rt>dùn  dùn  xī 。</rt></ruby>

<ruby><rb> 俗人昭昭，我独昏昏； </rb> <rt>sú  rén  zhāo  zhāo ， wǒ  dú  hūn  hūn ；</rt></ruby>

<ruby><rb> 俗人察察，我独闷闷。 </rb> <rt>sú  rén  chá  chá ， wǒ  dú  mèn  mèn 。</rt></ruby>

<ruby><rb> 众人皆有以，而我独顽且鄙。 </rb> <rt>zhòng  rén  jiē  yǒu  yǐ ， ér  wǒ  dú  wán  qiě  bǐ 。</rt></ruby>

<ruby><rb> 我独异於人，而贵食母。 </rb> <rt>wǒ  dú  yì  yú  rén ， ér  guì  shí  mǔ 。</rt></ruby>

