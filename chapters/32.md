## 32.道常无名。
---


<ruby><rb> 道常无名。 </rb> <rt>dào  cháng  wú  míng 。</rt></ruby>

<ruby><rb> 朴虽小天下莫能臣也。 </rb> <rt>pǔ  suī  xiǎo  tiān  xià  mò  néng  chén  yě 。</rt></ruby>

<ruby><rb> 侯王若能守之，万物将自宾。 </rb> <rt>hóu  wáng  ruò  néng  shǒu  zhī ， wàn  wù  jiāng  zì  bīn 。</rt></ruby>

<ruby><rb> 天地相合以降甘露，民莫之令而自均。 </rb> <rt>tiān  dì  xiāng  hé  yǐ  jiàng  gān  lù ， mín  mò  zhī  lìng  ér  zì  jūn 。</rt></ruby>

<ruby><rb> 始制有名，名亦既有，夫亦将知止，知止可以不殆。 </rb> <rt>shǐ  zhì  yǒu  míng ， míng  yì  jì  yǒu ， fū  yì  jiāng  zhī  zhǐ ， zhī  zhǐ  kě  yǐ  bù  dài 。</rt></ruby>

<ruby><rb> 譬道之在天下，犹川谷之於江海。 </rb> <rt>pì  dào  zhī  zài  tiān  xià ， yóu  chuān  gǔ  zhī  yú  jiāng  hǎi 。</rt></ruby>

