## 54.善建者不拔。
---


<ruby><rb> 善建者不拔。 </rb> <rt>shàn  jiàn  zhě  bù  bá 。</rt></ruby>

<ruby><rb> 善抱者不脱。 </rb> <rt>shàn  bào  zhě  bù  tuō 。</rt></ruby>

<ruby><rb> 子孙以祭祀不辍。 </rb> <rt>zǐ  sūn  yǐ  jì  sì  bù  chuò 。</rt></ruby>

<ruby><rb> 修之於身其德乃真。 </rb> <rt>xiū  zhī  yú  shēn  qí  dé  nǎi  zhēn 。</rt></ruby>

<ruby><rb> 修之於家其德乃馀。 </rb> <rt>xiū  zhī  yú  jiā  qí  dé  nǎi  yú 。</rt></ruby>

<ruby><rb> 修之於乡其德乃长。 </rb> <rt>xiū  zhī  yú  xiāng  qí  dé  nǎi  zhǎng 。</rt></ruby>

<ruby><rb> 修之於邦其德乃丰。 </rb> <rt>xiū  zhī  yú  bāng  qí  dé  nǎi  fēng 。</rt></ruby>

<ruby><rb> 修之於天下其德乃普。 </rb> <rt>xiū  zhī  yú  tiān  xià  qí  dé  nǎi  pǔ 。</rt></ruby>

<ruby><rb> 故以身观身，以家观家，以乡观乡，以邦观邦，以天下观天下。 </rb> <rt>gù  yǐ  shēn  guān  shēn ， yǐ  jiā  guān  jiā ， yǐ  xiāng  guān  xiāng ， yǐ  bāng  guān  bāng ， yǐ  tiān  xià  guān  tiān  xià 。</rt></ruby>

<ruby><rb> 吾何以知天下然哉？ </rb> <rt>wú  hé  yǐ  zhī  tiān  xià  rán  zāi ？</rt></ruby>

<ruby><rb> 以此。 </rb> <rt>yǐ  cǐ 。</rt></ruby>

