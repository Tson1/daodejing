## 25.有物混成先天地生。
---


<ruby><rb> 有物混成先天地生。 </rb> <rt>yǒu  wù  hùn  chéng  xiān  tiān  dì  shēng 。</rt></ruby>

<ruby><rb> 寂兮寥兮独立不改，周行而不殆，可以为天下母。 </rb> <rt>jì  xī  liáo  xī  dú  lì  bù  gǎi ， zhōu  xíng  ér  bù  dài ， kě  yǐ  wéi  tiān  xià  mǔ 。</rt></ruby>

<ruby><rb> 吾不知其名，强字之曰道。 </rb> <rt>wú  bù  zhī  qí  míng ， qiáng  zì  zhī  yuē  dào 。</rt></ruby>

<ruby><rb> 强为之名曰大。 </rb> <rt>qiáng  wèi  zhī  míng  yuē  dà 。</rt></ruby>

<ruby><rb> 大曰逝，逝曰远，远曰反。 </rb> <rt>dà  yuē  shì ， shì  yuē  yuǎn ， yuǎn  yuē  fǎn 。</rt></ruby>

<ruby><rb> 故道大、天大、地大、人亦大。 </rb> <rt>gù  dào  dà 、 tiān  dà 、 dì  dà 、 rén  yì  dà 。</rt></ruby>

<ruby><rb> 域中有大，而人居其一焉。 </rb> <rt>yù  zhōng  yǒu  dà ， ér  rén  jū  qí  yī  yān 。</rt></ruby>

<ruby><rb> 人法地，地法天，天法道，道法自然。 </rb> <rt>rén  fǎ  dì ， dì  fǎ  tiān ， tiān  fǎ  dào ， dào  fǎ  zì  rán 。</rt></ruby>

