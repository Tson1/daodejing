## 77.天之道其犹张弓与
---


<ruby><rb> 天之道其犹张弓与。 </rb> <rt> tiān  zhī  dào  qí  yóu  zhāng  gōng  yǔ 。</rt>
</ruby>

<ruby><rb> 高者抑之，下者举之。 </rb> <rt> gāo  zhě  yì  zhī ， xià  zhě  jǔ  zhī 。</rt>
</ruby>

<ruby><rb> 有馀者损之，不足者补之。 </rb> <rt> yǒu  yú  zhě  sǔn  zhī ， bù  zú  zhě  bǔ  zhī 。</rt>
</ruby>

<ruby><rb> 天之道，损有馀而补不足。 </rb> <rt> tiān  zhī  dào ， sǔn  yǒu  yú  ér  bǔ  bù  zú 。</rt>
</ruby>

<ruby><rb> 人之道，则不然，损不足以奉有馀。 </rb> <rt> rén  zhī  dào ， zé  bù  rán ， sǔn  bù  zú  yǐ  fèng  yǒu  yú 。</rt>
</ruby>

<ruby><rb> 孰能有馀以奉天下，唯有道者。 </rb> <rt> shú  néng  yǒu  yú  yǐ  fèng  tiān  xià ， wéi  yǒu  dào  zhě 。</rt>
</ruby>

<ruby><rb> 是以圣人为而不恃，功成而不处。 </rb> <rt> shì  yǐ  shèng  rén  wéi  ér  bù  shì ， gōng  chéng  ér  bù  chǔ 。</rt>
</ruby>

<ruby><rb> 其不欲见贤邪！ </rb> <rt> qí  bù  yù  jiàn  xián  xié ！</rt>
</ruby>

<ruby><rb>   </rb> <rt> </rt>
</ruby>

