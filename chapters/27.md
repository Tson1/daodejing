## 27.善行无辙迹。
---


<ruby><rb> 善行无辙迹。 </rb> <rt>shàn  xíng  wú  zhé  jī 。</rt></ruby>

<ruby><rb> 善言无瑕谪。 </rb> <rt>shàn  yán  wú  xiá  zhé 。</rt></ruby>

<ruby><rb> 善数不用筹策。 </rb> <rt>shàn  shù  bù  yòng  chóu  cè 。</rt></ruby>

<ruby><rb> 善闭无关楗而不可开。 </rb> <rt>shàn  bì  wú  guān  jiàn  ér  bù  kě  kāi 。</rt></ruby>

<ruby><rb> 善结无绳约而不可解。 </rb> <rt>shàn  jié  wú  shéng  yuē  ér  bù  kě  jiě 。</rt></ruby>

<ruby><rb> 是以圣人常善救人，故无弃人。 </rb> <rt>shì  yǐ  shèng  rén  cháng  shàn  jiù  rén ， gù  wú  qì  rén 。</rt></ruby>

<ruby><rb> 常善救物，故无弃物。 </rb> <rt>cháng  shàn  jiù  wù ， gù  wú  qì  wù 。</rt></ruby>

<ruby><rb> 是谓袭明。 </rb> <rt>shì  wèi  xí  míng 。</rt></ruby>

<ruby><rb> 故善人者不善人之师。 </rb> <rt>gù  shàn  rén  zhě  bù  shàn  rén  zhī  shī 。</rt></ruby>

<ruby><rb> 不善人者善人之资。 </rb> <rt>bù  shàn  rén  zhě  shàn  rén  zhī  zī 。</rt></ruby>

<ruby><rb> 不贵其师、不爱其资，虽智大迷，是谓要妙。 </rb> <rt>bù  guì  qí  shī 、 bù  ài  qí  zī ， suī  zhì  dà  mí ， shì  wèi  yào  miào 。</rt></ruby>

