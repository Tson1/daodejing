## 62.道者万物之奥。
---


<ruby><rb> 道者万物之奥。 </rb> <rt>dào  zhě  wàn  wù  zhī  ào 。</rt></ruby>

<ruby><rb> 善人之宝，不善人之所保。 </rb> <rt>shàn  rén  zhī  bǎo ， bù  shàn  rén  zhī  suǒ  bǎo 。</rt></ruby>

<ruby><rb> 美言可以市尊。 </rb> <rt>měi  yán  kě  yǐ  shì  zūn 。</rt></ruby>

<ruby><rb> 美行可以加人。 </rb> <rt>měi  xíng  kě  yǐ  jiā  rén 。</rt></ruby>

<ruby><rb> 人之不善，何弃之有。 </rb> <rt>rén  zhī  bù  shàn ， hé  qì  zhī  yǒu 。</rt></ruby>

<ruby><rb> 故立天子、置三公，虽有拱璧以先驷马，不如坐进此道。 </rb> <rt>gù  lì  tiān  zǐ 、 zhì  sān  gōng ， suī  yǒu  gǒng  bì  yǐ  xiān  sì  mǎ ， bù  rú  zuò  jìn  cǐ  dào 。</rt></ruby>

<ruby><rb> 古之所以贵此道者何。 </rb> <rt>gǔ  zhī  suǒ  yǐ  guì  cǐ  dào  zhě  hé 。</rt></ruby>

<ruby><rb> 不曰∶求以得，有罪以免邪？ </rb> <rt>bù  yuē ∶ qiú  yǐ  dé ， yǒu  zuì  yǐ  miǎn  xié ？</rt></ruby>

<ruby><rb> 故为天下贵。 </rb> <rt>gù  wèi  tiān  xià  guì 。</rt></ruby>

