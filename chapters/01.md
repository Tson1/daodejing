## 01.道可道，非常道。
---


<ruby><rb> 道可道，非常道。 </rb> <rt>dào  kě  dào ， fēi  cháng  dào 。</rt></ruby>

<ruby><rb> 名可名，非常名。 </rb> <rt>míng  kě  míng ， fēi  cháng  míng 。</rt></ruby>

<ruby><rb> 无名天地之始。 </rb> <rt>wú  míng  tiān  dì  zhī  shǐ 。</rt></ruby>

<ruby><rb> 有名万物之母。 </rb> <rt>yǒu  míng  wàn  wù  zhī  mǔ 。</rt></ruby>

<ruby><rb> 故常无欲以观其妙。 </rb> <rt>gù  cháng  wú  yù  yǐ  guān  qí  miào 。</rt></ruby>

<ruby><rb> 常有欲以观其徼。 </rb> <rt>cháng  yǒu  yù  yǐ  guān  qí  jiǎo 。</rt></ruby>

<ruby><rb> 此两者同出而异名，同谓之玄。 </rb> <rt>cǐ  liǎng  zhě  tóng  chū  ér  yì  míng ， tóng  wèi  zhī  xuán 。</rt></ruby>

<ruby><rb> 玄之又玄，众妙之门。 </rb> <rt>xuán  zhī  yòu  xuán ， zhòng  miào  zhī  mén 。</rt></ruby>

