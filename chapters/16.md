## 16.致虚极守静笃
---


<ruby><rb> 致虚极守静笃。 </rb> <rt> zhì  xū  jí  shǒu  jìng  dǔ 。</rt>
</ruby>

<ruby><rb> 万物并作，吾以观复。 </rb> <rt> wàn  wù  bìng  zuò ， wú  yǐ  guān  fù 。</rt>
</ruby>

<ruby><rb> 夫物芸芸各复归其根。 </rb> <rt> fū  wù  yún  yún  gè  fù  guī  qí  gēn 。</rt>
</ruby>

<ruby><rb> 归根曰静，是谓复命； </rb> <rt> guī  gēn  yuē  jìng ， shì  wèi  fù  mìng ；</rt>
</ruby>

<ruby><rb> 复命曰常，知常曰明。 </rb> <rt> fù  mìng  yuē  cháng ， zhī  cháng  yuē  míng 。</rt>
</ruby>

<ruby><rb> 不知常，妄作凶。 </rb> <rt> bù  zhī  cháng ， wàng  zuò  xiōng 。</rt>
</ruby>

<ruby><rb> 知常容，容乃公，公乃全，全乃天； </rb> <rt> zhī  cháng  róng ， róng  nǎi  gōng ， gōng  nǎi  quán ， quán  nǎi  tiān ；</rt>
</ruby>

<ruby><rb> 天乃道，道乃久，没身不殆。 </rb> <rt> tiān  nǎi  dào ， dào  nǎi  jiǔ ， méi  shēn  bù  dài 。</rt>
</ruby>

<ruby><rb>  </rb> <rt></rt>
</ruby>

