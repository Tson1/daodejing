## 03.不尚贤， 使民不争。
---


<ruby><rb> 不尚贤， 使民不争。 </rb> <rt>bù  shàng  xián ，  shǐ  mín  bù  zhēng 。</rt></ruby>

<ruby><rb> 不贵难得之货，使民不为盗。 </rb> <rt>bù  guì  nán  de  zhī  huò ， shǐ  mín  bù  wéi  dào 。</rt></ruby>

<ruby><rb> 不见可欲，使民心不乱。 </rb> <rt>bú  jiàn  kě  yù ， shǐ  mín  xīn  bù  luàn 。</rt></ruby>

<ruby><rb> 是以圣人之治，虚其心，实其腹，弱其志，强其骨； </rb> <rt>shì  yǐ  shèng  rén  zhī  zhì ， xū  qí  xīn ， shí  qí  fù ， ruò  qí  zhì ， qiáng  qí  gǔ ；</rt></ruby>

<ruby><rb> 常使民无知、无欲，使夫智者不敢为也。 </rb> <rt>cháng  shǐ  mín  wú  zhī 、 wú  yù ， shǐ  fū  zhì  zhě  bù  gǎn  wéi  yě 。</rt></ruby>

<ruby><rb> 为无为，则无不治。 </rb> <rt>wèi  wú  wéi ， zé  wú  bù  zhì 。</rt></ruby>

