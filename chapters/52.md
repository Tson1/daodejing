## 52.天下有始，以为天下母
---


<ruby><rb> 天下有始，以为天下母。 </rb> <rt> tiān  xià  yǒu  shǐ ， yǐ  wéi  tiān  xià  mǔ 。</rt>
</ruby>

<ruby><rb> 既得其母，以知其子。 </rb> <rt> jì  dé  qí  mǔ ， yǐ  zhī  qí  zi 。</rt>
</ruby>

<ruby><rb> 既知其子，复守其母，没身不殆。 </rb> <rt> jì  zhī  qí  zi ， fù  shǒu  qí  mǔ ， méi  shēn  bù  dài 。</rt>
</ruby>

<ruby><rb> 塞其兑，闭其门，终身不勤。 </rb> <rt> sāi  qí  duì ， bì  qí  mén ， zhōng  shēn  bù  qín 。</rt>
</ruby>

<ruby><rb> 开其兑，济其事，终身不救。 </rb> <rt> kāi  qí  duì ， jì  qí  shì ， zhōng  shēn  bù  jiù 。</rt>
</ruby>

<ruby><rb> 见其小曰明，守柔曰强。 </rb> <rt> jiàn  qí  xiǎo  yuē  míng ， shǒu  róu  yuē  qiáng 。</rt>
</ruby>

<ruby><rb> 用其光，复归其明，无遗身殃。 </rb> <rt> yòng  qí  guāng ， fù  guī  qí  míng ， wú  yí  shēn  yāng 。</rt>
</ruby>

<ruby><rb> 是为习常。 </rb> <rt> shì  wèi  xí  cháng 。</rt>
</ruby>

<ruby><rb>   </rb> <rt> </rt>
</ruby>

