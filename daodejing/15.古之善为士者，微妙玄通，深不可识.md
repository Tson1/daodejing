## 15.古之善为士者，微妙玄通，深不可识
---


###### 古之善为士者，微妙玄通，深不可识。

###### 夫唯不可识，故强为之容。

###### 豫兮若冬涉川；

###### 犹兮若畏四邻；

###### 俨兮其若容；

###### 涣兮若冰之将释；

###### 敦兮其若朴；

###### 旷兮其若谷；

###### 混兮其若浊；

###### 澹兮其若海；

###### 飉(liáo,风的声音)兮若无止。

###### 孰能浊以静之徐清。

###### 孰能安以动之徐生。

###### 保此道者不欲盈。

###### 夫唯不盈故能蔽而新成。

###### 

